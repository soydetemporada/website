
### PER QUÈ MENJAR DE TEMPORADA?
Menjar productes de temporada és bo per a la salut, la butxaca i el medi ambient. A més d’ajudar a reduir les emissions de CO2 i donar suport a la sostenibilitat de la terra, consumiu productes recollits en el punt òptim de maduració a un preu just i que afavoreixen l’economia local.

### PER QUÈ AQUEST PROJECTE?
Fa dècades que els habitants de centres urbans es van desconnectar del món agrícola i del ritme natural de la terra. Sigui estiu o hivern, al nord o al sud, a Europa sempre es pot trobar fruita exòtica als prestatges de supermercats. Hi ha dues maneres d’aconseguir-ho: important-ne o cultivant-ne en hivernacles climatitzats. Tots dos mètodes tenen impacte sobre el planeta i generen residus i gasos d’efecte hivernacle que destrossen cada vegada més el medi ambient. Hem de desfer-nos de la comoditat a què ens hem acostumat i **tornar a consumir com ho feien els nostres avis: seguint el ritme de la natura**.

Com podem saber què cal menjar i quan? Buscant calendaris a la xarxa, ens enfrontem a una gran quantitat de dades i informacions contradictòries. Aquest projecte té l’objectiu de fer un calendari fiable, complet i com més precís millor. L’objectiu original era fer diversos calendaris depenent de la zona de cultiu, però per falta de dades hem decidit fer un únic calendari per a tota la península.

Amb aquest projecte, volem aportar una eina per donar suport al consum responsable i limitar el transport excessiu d’aliments i el cultiu en hivernacles climatitzats.

### METODOLOGIA
Per fer el calendari, hem contactat amb organismes i persones del món agrícola perquè en comuniquin les temporades dels productes a la seva zona. Hem parlat amb agricultors, grups de consum, observatoris agroalimentaris i consells de producció ecològica. Hem recopilat les dades a través d’una taula Excel i una enquesta a Google Form.

De moment han participat en l’enquesta més de 20 agricultors i organismes de diverses comunitats autònomes: Andalusia, Astúries, Extremadura, Madrid, Múrcia, Navarra i el País Basc. El formulari és accessible [aquí]({{site.url}}/colabora) i s’agraeix la col·laboració de qualsevol persona que tingui coneixements sobre el cicle natural de les plantes. Es va fer una mitjana de tots els resultats per crear un únic calendari que recopili informació de totes les zones de la península espanyola.
<br>
<div class="row">
  <div class="col-sm-12 col-xs-12">
  <img class="img-responsive img-centered" src="{{site.url}}/img/valores_cat.jpg">
</div>
</div>
### DADES
Per fer la fitxa de cada producte, s’han fet servir dades de producció, importació i exportació d’organismes públics i privats a través dels seus directoris web. Entre les fonts de dades principals hi ha [Mercasa](http://mercasa.es/), el [Ministeri d’Economia, Indústria i Competitivitat](http://datacomex.comercio.es/principal_comex_es.aspx) i el [Ministeri d’Agricultura i Pesca, Alimentació i Medi Ambient](http://www.mapama.gob.es/es/estadistica/temas/publicaciones/anuario-de-estadistica/).

Tot i comptar amb fonts oficials per recopilar aquestes dades, va caldre un esforç important a l’hora de descarregar i organitzar la informació. Els problemes principals que vam tenir van ser:

**Falta d’actualització** les dades tarden a consolidar-se i cal treballar amb dades provisionals si es volen estadístiques actuals. Per aquest projecte s’han fet servir dades definitives de l’any 2015 per fer les estadístiques.

**Falta d’accés** no hem trobat una font de dades que proporcioni bones dades. L’ús professional de la plataforma Datacomex, tot i ser un esforç a tenir en compte, no permet la indexació de grans taules i els límits al nombre de cel·les. Hi ha una opció de descarregar directament la informació bruta de l’Agència Tributària però no s’ha considerat per temps i complexitat. Sens dubte, és un dels possibles punts de desenvolupament futur.

**Qualitat de la dada** en la majoria de webs accedim a informació organitzada i agregada prèviament als seus propis fitxers.

### PRÒXIMS PASSOS
Sens dubte el problema més gran al qual ens hem enfrontat fins ara és la falta de dades existents i de respostes a l’enquesta. Una vegada recopilades prou respostes de cada regió del país, podrem fer una eina més precisa que anirà mostrant els productes de temporada depenent de la ubicació de l’usuari.

És un projecte col·laboratiu, evolutiu i transparent. Qualsevol dubte, queixa o comentari serà benvingut per millorar l’eina. [Contacteu amb nosaltres]({{site.url}}/contacto).

Les il·lustracions de la fruita i la verdura estan sota llicència Creative Commons i es poden fer servir lliurement citant-ne els autors. Es poden descarregar [aquí](https://github.com/soydetemporada/website/tree/master/ilustraciones-originales/color).
